El '''Chavacano''' (tambien '''Chabacano''') es el nombre del Filipino [[creolo]] Español, un clase de lenguaje que hablante principalmiente na [[Ciudad de Zamboanga]], [[Filipinas]]. Este nombre originalmente palabra Español y quiere decir "vulgar", "de bajo calidad o estilo", "comon", y literalmente, "no hay savor."

Tiene tambien Chavacano hablantes na [[Ternate]], [[Cavite]], parte de [[Davao]], [[Cotabato]] y [[Basilan]]. Asegun na reciento censo, tiene mas o menos de 607,200 maga hablantes. Majoria del maga hablantes del Chavacano amo el maga [[Zamboangueño]]s como el Chavacano es el lingua principal del ciudad de Zamboanga. El nombre de este dialecto, "Zamboangeño" o "Chavacano de Zamboanga."

El Chavacano ya principia como un lingua franca cuando el maga Español ya manda con el maga trabajador de otro maga provincia na Filipinas anda na pueblo de Zamboanga para planta con el [[Fort Pilar|Fuerza Real de Nuestra Señora y La Virgen del Pilar de Zaragoza]] que una llamado como Fuerza Real de San Jose. Porcausa el maga trabajador de otro maga lugar otro otro el maga lenguaje, ellos hende ta man entendijan uno y otro. Entonces, El lenguaje Español ya servi como lenguaje common, pero como el maga trabajador no hay o tiene bajo educacion, el lenguaje Español ya sale mezclao de otro maga lenguaje que estos maga trabajador ta conversa. El producto de este mezclao amo el lenguaje Chavacano. 

==Ejemplos==
===Frases===
;Donde tu anda?
;Ya mirá yo con José.
;Nisós ya pidí pabor cun su papang.
;Ele ya empesá buscá que buscá con el sal.
;Eli ya andá na escuela.
;Mario ya dormí na casa.
;El hombre, QUE ya man encontra tu, mi hermano.
;El persona, CON QUIEN ta conversa tu, bien bueno gayot.

===El "Padre Nuestro" na Chavacano de Zamboanga===

Tata de amon talli na cielo,<br>
bendito el de Usted nombre.<br>
Manda vene con el de Usted reino;<br>
Hace el de Usted voluntad aqui na tierra,<br> 
igual como alli na cielo.<br>

Dale kanamon el pan para cada dia.<br> 
Perdona el de amon maga culpa,<br>
como ta perdona kame con aquellos<br> 
quien tiene culpa kanamon.<br>
No deja que hay cae kame na tentacion<br> 
y libra kanamon na mal.<br>


==Ligamines externos==
*[http://www.zamboanga.com/CHAVACANO/chavacano_de_zamboanga_usage.htm Lecciones de Chavacano]


[[en:Chavacano language]]

[[de:Chabacano]]
[[es:Chabacano]]
[[ia:Lingua chavacan]]
[[Category:Lenguaje de Filipinas]]
