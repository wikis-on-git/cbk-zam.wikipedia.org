El '''Chavacano''' (tambien '''Chabacano''') es el nombre del Filipino [[creolo]] Español, un clase de lenguaje que hablante principalmiente na [[Ciudad de Zamboanga]], [[Filipinas]]. Este nombre originalmente palabra Español y quiere de cir "vulgar", "de bajo calidad o estilo", "comon", y literalmente, "no hay savor."

Tiene tambien Chavacano hablantes na [[Ternate]], [[Cavite]], parte de [[Davao]], [[Cotabato]] y [[Basilan]]. Asegun na reciento censo, tienne mas o menos de 607,200 mana hablantes. Majoria del mana hablantes del Chavacano amo el mana [[Zamboangueño]]s como el Chavacano es el lingua principal del ciudad de Zamboanga. El nombre de este dialecto, "Zamboangeño" o "Chavacano de Zamboanga."

El Chavacano ya prinsipia como un lingua franca cuando el maga Español ya manda con el maga trabahador de otro maga provincia na Filipinas anda na pueblo Zamboanga para planta con el [[Fort Pilar|Fuerza Real de Nuestra Señora y La Virgen del Pilar de Zaragoza]] que una llamao como Fuerza Real de San Jose. Por causa el maga trabahador de otro maga lugar otro otro el maga lenguaje, hinde sila ta man intendihan uno y otro. Entonces, El lenguaje Español ya sirvi como lenguaje comon, pero como el maga trabahador no hay o tiene bajo educacion, el lenguaje Español ya sale mezclao de otro maga lenguaje que estos trabahador ta conberza. El producto de este mezcla amo el lenguaje Chavacano. 

==Ejemplos==
===Frases===
;Donde tu anda?
;Ya mirá yo cun José.
;Nisós ya pidí pabor cun su papang.
;Ele ya empesá buscá que buscá con el sal.
;Eli ya andá na escuela.
;Mario ya dormí na casa.
;El ombre, QUE ya man encontra tu, mi hermano.
;El persona, CON QUIEN ta conversa tu, bien bueno gayot.

===El "Padre Nuestro" na Chavacano de Zamboanga===

Tata diamon talli na cielo,<br>
bendito el di Uste nombre.<br>
Manda vene con el di Uste reino;<br>
Hace el di Uste voluntad aqui na tierra,<br> 
igual como alli na cielo.<br>

Dale kanamon el pan para cada dia.<br> 
Perdona el diamon maga culpa,<br>
como ta perdona kame con aquellos<br> 
quien tienne culpa kanamon.<br>
No deja que el cae kame na tentacion<br> 
y libra kanamon na mal.<br>




[[en:Chavacano language]]

[[de:Chabacano]]
[[es:Chabacano]]
[[ia:Lingua chavacan]]
