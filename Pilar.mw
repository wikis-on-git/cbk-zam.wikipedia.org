[[Image:pilar.jpg|left|200px|thumb|La Virgen del Pilar de Zaragoza]]

'''Nuestra Señora Virgen del Pilar de Zaragoza''' (tambien, Nuestra Señora del Pilar, La Virgen del Pilar, Santa Maria del Pilar) es el nombre del [[La Santa Virgen Maria]] por su aparacemiento na [[España]]. Su imagen encerrar na [[Basilica de Nuestra Señora del Pilar]] na [[Zaragoza]], España cerca na rio [[Ebro]].

Hacegun na un leyenda, cuando que'l maga primero dia del iglesia, el apostol Santiago el major ta hace sermon acera con el evangelio na [[Ceasaraugusta]] con un poquito progreso. Despues, un milagro ya pasa cuando ya mira el apostol con el virgin Maria arriba na un pilar cargando de maga anghel. Si Maria ta comete con el apostol na [[Jerusalem]]. Creando que el pilar ahoramente que ta venera na Zaragoza es el mismo pilar del La Virgen. Mucho maga milagroso cura reportao que ya ocuri na este lugar.

[[Image:basilica_Pilar.jpg|center|250px|thumb|Basilica de La Virgen del Pilar na Zaragoza, España]]

Na [[Ciudad de Zamboanga]], Las [[Filipinas]], con el La Virgen del Pilar ta venera por cerca 5 siglos. Su estatua es grabao arriba del enfrente del un fuerte de piedra como se llama el [[Fuerza de Pilar]], un fuerte militar de maga Español del 16 siglo. Este antigo fuerza militar ahoramente es un urna de reso del [[Iglesia Catolico]] dedicao con el La Virgen.

El fiesta del Pilar ta celebra cada [[12 de Octubre]] y es el virgen patrona del naccion España, del maga [[hispanico]], del Ciudad de Zamboanga na Las Filipinas, y del maga guardia civil de España.

''Maria del Pilar'' es un comon nombre de mujer na Español. 

'''El Primer Milagro del Nuestra Señora de La Virgen del Pilar'''

[[Image:pilar240x180.jpg|right|240px|thumb|Fuerza de La Virgen del Pilar, Ciudad de Zamboanga, Las Filipinas]]

Un noche, el centinel estaba dormido na costao del moralla enfrente del mar. derepente ele ya agarra na de suyo hombro y ele ya oi un voz ta habla.

                       ''"despierta, hay moros en la costa"''

Cuando ya despierta el centinel, ya puede le mira un bonita mujer con vestido de blanco.

                            ele ya grita Alto! Alto!

Como no hay contestacion, ya apunta le su pusil con el mujer y cuando para tira ya le, ya oi ele con este hablando:

"centinel, porque el paso niegas el alba del dia? si conoces a Maria, porque le gritas el Alto?"

Ensiguidas el guardia ya hinca y ya habla:

"perdonar me, Señora mia Madre de mi corazon, Soy un pobre centinel que cumplo mi obligacion."

El mujer ya desaparece sin hablar otro palabra. el siguiente dia, el guardia ya avisa con su comandante oficial el que ya sucede en aquel noche pasado. para sabe si ele ta habla la verdad acerca el historia del centinel, el comandante oficial ya dale orden corta el maga dedo del guardia y quema durante de un hora.

Masquen el fuego bien caliente, de suyo maga dedos no hay quema. este quiere decir que el historia del guardia es deveras.

Cuantos dias se paso, el guardia ya queda enfermo. ele no hay salva y ya mori. pero ya puede mira el de suyo maga compañeros soldao que el centinel bien contento con el de suyo muerte.

[[Category:Maga Titulo de Maria]]  	 
[[Category:Maga aparacemiento de Maria|La Virgen del Pilar]]
[[en:Pilar]]
