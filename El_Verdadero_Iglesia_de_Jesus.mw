El Verdadero Iglesia de Jesus es un iglesia independente que ya establisi na [[Beijing]], [[China]] del año [[1917]]. Ahora, tiene este mas o menos uno y media million de miembro na cuarenta'y sinco nacion. Este iglesia parte del [[Pentecostal]] [[christiano]] que ya principia na maga primera año del aka [[beinte siglo]]. Del año [[1983]], este iglesia ya prinsipia na [[Filipinas]]. El maga miembro del di este iglesia ta cre que todo el cosas ta insiña [[El Nuevo Noticia]] nesesita tiene referencia biblical para evita mal interpretacion. Sila hinde ta cre con [[Trinidad|El Trinidad]] y en cambio ta adhiera con el [[doctrina]] na "nombre de Jesus" del maga solamente Pentecostal.

El sinco principal doctrina del de este Iglesia amo el maga siguente:

1. '''Espiritu Santo''': "El quien ya recibi con el [[Espiritu Santo]], un prueba que el persona ay puede conversa na maga diferente lenguaje, es un garantia na herencia de reino del cielo."

2. '''Bautismo''': "El [[bautismo]] de agua es un [[sacramento]] para el perdona del maga culpa y regeneración del persona. El bautismo ta ocurri na agua vivo y natural como rio, mar, o manantial. El bautismo ta conduci na nombre del Señor [[Jesu Cristo]] y el persona ta recibi bautismo completamente lubug na agua con su cabeza y cara inclinao y abajo ta mira."

3. '''Santo Comunion''': "El Santo Comunion es un sacramento que ta conmemora con el muerte del Señor Jesu Cristo."

4. '''Lavada del maga pie''': "El sacramento de lavada del maga pie ta dale oportunidad que el persona queda parte del Señor Jesus. Este sacramento ta dale tambien pirmi acorda con el maga miembro que el maga gente debe ama uno y otro, santidad, perdona y servicio."

5. '''Dia de Sabado''': "El dia de [[Sabado]], el aka siete dia del semana, es un dia bendito y santificao acerca del Dios. Con este dia ta observa  bajo na gracia del Dios por el conmemoracion del creacion y salvacion del Dios con el mundo y con esperanza na descanzo eternal na vida que viene."
