[[Image:Comic Relief.jpg|frame|right|200px]]

El '''Comic Relief''' es un banda Zamboangueño. Mas de ellos maga original composicion y cancion en idioma [[Chavacano]]. El banda ya forma del año [[2001]] entre cuatro maga [[Filipino]] jovenes de [[Ciudad de Zamboanga]]. Ahora famoso na ciudad por ellos maga cancion de ''pop rock'' na tema de amor y joventud, el nombre del banda Comic Relief estava con el primera nombre del mas famoso banda Filipino, el [[Parokya ni Edgar]].

El maga miembro del banda amo el maga siguiente: el vocalista Jeloh Bangcal, el gitarista Zach Quijano, el bajista Randy Ramos, Shilart Anoos na tambor y el percusionista, un tal Jeff.

Del año 2001, ya man encuentro el dos amigos Jeloh y Zach na un internet cafe na Campaner, Ciudad de Zamboanga donde ellos ta juga maga juego de [[Internet|internet]]. Junto con Mark de Leon y Ronald Bucoy ya desidi el maga amigo forma un banda de rock y entre el maga año 2001 hasta 2004, ta tuca el grupo maga cancion del banda [[Tagalog]], el Parokya ni Edgar.

Del año [[2004]], durante del ellos una concierto, ya man encuentro el banda con Randy Ramos y Shilart Anoos. Junto, ya tuca maga cancion el grupo y con el tiempo prinsipiando quel suceso, ya queda mas formidable el gropo como un banda.

Ya entra audicion el grupo aquel año na ''RX Band Breakout'', un programa del estacion de Radio na pueblo. Ya pasa na audicion el banda con ellos cancion ''Set Me Free'' en idioma [[Ingles]]. El cancion ya queda famoso na aire del estacion de radio junto con el otro maga cancion del maga otro banda que ya participa na programa.

Del año [[2007]] el group ya pone el de ellos maga video aficionado na [[youtube]] donde mucho maga gente ya oi con el maga original composicion de musica del banda.

Entre maga competicion local na ciudad, ya sale victorioso el banda na maga cuantos competicion de barrio y escuela incluido el programa ''Rhythms of Peace'' del [[Silsilah]], un organizacion social que te promove paz na [[Mindanao]]. 

El banda tiene ya ellos primer placa con el titulo "Sick!!! calor con calor se paga" bajo de 15K Records. El banda ta esperanza y ta hace esfuerzo para con el musica Chavacano hay entra na poblacion en general sociedad del [[Las Filipinas]].

== Maga Enlace Externo ==

* [http://profiles.friendster.com/bandacomic Comic Relief Perfil en Friendster]

[[Category:Maga Banda]]
