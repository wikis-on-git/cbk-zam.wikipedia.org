{{stub}}

[[Image:mapa del peninsula.png|frame|right|200px|Na punta y sur del Zamboanga Peninsula amo el Ciudad de Zamboanga]]

'''El Ciudad de Zamboanga''' es un primera clase y mas de urbanizado clase de [[ciudad]] na [[Filipinas]] y uno tambien del maga primero que ya tiene estado na pais. [http://www.zamboanga.com/news/Charter_of_Zamboanga_City_October_12_1936_Commonwealth_Act_Number_39.htm El Commonwealth Act No. 39] que ya firma el antes presidente [[Manuel L. Quezon]] na [[Palacio de Malacañang]] del [[12 de Octubre]], [[1936]] ya crea y ya establece con este ciudad como un de estado clase de ciudad. El ciudad como se llama tambien el '''Orgullo de [[Mindanao]]''' y su palayao como el '''Ciudad de las Flores'''. Tambien llamado entre maga [[Zamboangueños]] como '''Zamboanga Hermosa''' y '''Bella Zamboanga'''. Este tiempo, el gobierno local del ciudad ta promove con el ciudad na turismo como el '''Ciudad Latina de Asia.'''

El cumpleaño de este ciudad es cada Octubre 12 amo tambien el fecha del Fiesta del Pilar que ta celebra por el honor del Santa Patrona del Ciudad, el '''[[Pilar|Real Fuerza de Nuestra Señora La Virgen del Pilar de Zaragoza]]''' donde su estatua grabao arriba y enfrente del Fuerza Pilar, un fuerta de piedra - llamado tambien na su maga primera dia como el '''Fuerza de San Jose''' - que ya construi el maga Españoles, bajo principalmente con el Padre Jesuito [[Melchor de Vera]] del [[23 de Hunyo]], [[1635]] como un defensa contra con el maga moro piratas na [[Mindanao]]. El Ciudad de Zamboanga es uno de maga mas vieja ciudad en las Filipinas y el de todo tene mas herencia Hispanico. Este ciudad tambien es uno del maga bien grande ciudad na entero mundo con 1,480 km² y [[28]] maga alreredor isla.

segun con el censo del año [[2000]], el Zamboanga tiene populacion de mas o menos 601,794 de maga residentes na mas o menos 177,152 del maga casas. Ahora este tiempo, estimado que el ciudad tiene ya mas o menos un millones de maga residentes. Conforme, este el aca-[6] mas populado ciudad na entero nacion. Este ciudad esta centro de commercio y negocio, maga servicios de buen salud, y educacion na entero region de [[oeste Mindanao]]. Este ciudad tambien el sitio del [[Zamboanga City Special Economic Zone Authority]] (como se llama el Zamboecozone).

El maga residente o el maga [[Zamboangueños]] hablante un clase de unico  lenguaje criollo como se llama [[Chavacano de Zamboanga]] que 80% de su Ortografia desde idioma [[Castellano]] y 20% mezclado de otros idiomas astronesiano como [[Cebuano|Cebuano o Bisaya]],[[Ilonggo o Hiligaynon]], [[Subanon-Subanen]], [[Yakan]], [[Tausug]], [[Sama-Bangingi]], y tambien [[Portugis]], [[Italiano]], [[Quechua]], [[Taino]], [[Nahautl]] y [[Mexican-Indian]].

El Ciudad de Zamboanga tiene tres universidades: el [[Ateneo de Zamboanga University]], [[Western Mindanao State University]] - un universidad del estado, y el [[Universidad de Zamboanga]]. Con este ciudad tambien ya establece el primera diocesis na [[Mindanao]]. El ahora [[Arzodiocesis de Zamboanga]] ya crea del año [[1910]] y ya hace subi con este como arzobispero del año [[1958]].

==Geografia==

===Locacion===

El ciudad es na sur y punta del [[Peninsula de Zamboanga]], na isla de Mindanao. Este ciudad es [[460]] [[miles de nautico]] [[sur]] de [[Manila]], [[365]] miles de nautico [[norte-este]] de [[Kota Kinabalu]] na [[Malaysia]], y [[345]] miles de nautico [[norte-este]] de Manado na [[Indonesia]]. Na [[oeste]] de este ciudad amo el [[Mar de Sulu]], na este, el [[Golfo de Moro]], y na [[sur]], el [[Aprieto de Basilan]] y [[Mar de Celebes]]. El ciudad es uno y media hora de lejos desde Manila por medio de [[eroplano]] y un hora de lejos tambien desde'l maga ciudades de [[Ciudad de Cebu|Cebu]] y [[Ciudad de Davao|Davao]].

===Clima===

El ciudad tiene natural y suave clase de clima con seco o mojado temporada - seco desde Noviembre hasta Mayo y mojado na otro maga meses del año.

El maga ciclones tropical o maga como se llama 'tifon' ralo. Este por causa el ciudad es afuera del 'typhoon belt'. El calor medio temperatura cerca na 27 °C o 80.6 °F y el cada año aguacero es 1,362.01 mm.

===Maga Islas===
El Ciudad de Zamboanga tiene 28 maga islas fuera del costa de su mayoria terreno. Oficialmente, este maga islas es en posesion del ciudad y bajo na poder del ciudad. Tiene de estos maga islas, ocupado de gente; tiene, sin ocupado. El maga otro islas tambien, usando por el maga actividades como pesca y iscuba. El maga isla de Santa Cruz es famoso por su maga arena color rosas que considerando ralo na entero mundo. El maga islas rico na maga corales, marisco y vida de la mar. Mas de media del maga clase de marisco en el entero mundo hay puede encontra na Mar de Sulu, alreredor de este maga islas. El maga isla amo el maga siguente:
<table><tr><td valign="top">
*Isla de Bacungan
*Isla de Baong 
*Isla de Bobo
*Isla de Buguias
*Isla de Cabog
*Isla de Camugan
*Isla de Gatusan
*Isla de Grande Santa Cruz 
*Isla de Kablingan
*Isla de Lambang
*Isla de Lamunigan
*Isla de Lapinigan
*Isla del Malanipa Pequeña
*Little Santa Cruz
</td><td valign="top">
*Isla de Malanipa
*Isla de Panganaban
*Isla de Pangapuyan
*Isla de Pitas
*Isla de Sacol
*Isla de Salangan
*Isla de Sinunug
*Isla de Taguiti
*Isla de Tictabon
*Isla de Tigburacao
*Isla de Tumalutap
*Isla de Tumitus
*Isla de Vilan-Vilan
*Isla de Visa

</td></tr></table>

===Maga Barrios===
El Ciudad de Zamboanga tiene 98 maga [[barrios]]:
[[Image:Zambofinal large.jpg|thumb|right|200px| El mapa del Ciudad de Zamboanga y el locacion del su maga barangay]]<table><tr><td valign="top">
*Abong-Abong 
*Arena Blanco 
*Ayala 
*Baliwasan 
*Baluno
*Boalan
*Bolong
*Buenavista
*Bunguiao
*Busay
*Cabaluay
*Cabatangan
*Cacao
*Calabasa
*Calarian
*Camino Nuevo
*Campo Islam
*Canelar
*Capisan
*Cawit
*Culianan
*Curuan
*Daap
*Dita
*Divisoria
*Dulian (Upper Bunguiao)
*Dulian (Upper Pasonanca)
*Guisao
*Guiwan
*Kasanyangan 
*La Paz
*Labuan
*Lamisahan
*Landang Gua
*Landang Laum
*Lanzones
*Lapakan
*Latuan (Curuan)
*Licomo
*Limaong
*Limpapa
*Lubigan
*Lumayang
*Lumbangan
*Lunzuran
*Maasin
*Malagutay
*Mampang
*Manalipa
*Mangusu 
</td><td valign="top">
*Manicahan
*Mariki
*Mercedes
*Muti
*Pamucutan
*Pangapuyan
*Panubigan
*Pasilmanta (Sacol Island)
*Pasobolong
*Pasonanca
*Patalon
*Putik
*Quiniput
*Recodo (formerly La Caldera)
*Rio Hondo
*Salaan
*San Jose Cawa-Cawa
*San Jose Gusu
*San Roque
*Sangali
*Sibulao (Curuan)
*Sinubong
*Sinunoc
*Sta. Barbara
*Sta. Catalina 
*Sta. Maria
*Sto. Niño
*Tagasilay
*Taguiti
*Talabaan
*Talisayan
*Talon-Talon
*Taluksangay
*Tetuan
*Tictapul
*Tigbalabag
*Tictabon
*Tolosa
*Tugbungan
*Tulungatung
*Tumaga
*Tumalutab
*Tumitus
*Victoria
*Vitali
*Zambowood 
*Zone I
*Zone II
*Zone III
*Zone IV
</td></tr></table>

==Historia de Zamboanga==

'''Favor pulsa con el enlace del primero articulo [[Historia de la Ciudad de Zamboanga]]'''

Este historia de Zamboanga ya influencia na tradicion de ''[[Sama]]'' conocimiento na origen el nombre de Zamboanga. El uno ta relata na caña largo y el otro na flores de jardin.

El uno version ta habla que el nombre Zamboanga ya saca na palabra ''"samuang"'' que na [[Sama vernaculo]], querer decir rempuja el caña para na agua lodo con el vinta o canoa. Este caña ta dale vuelo, jendeh na necesita ancla. Si esta para cree, este es uno del maga historia clasicos, el historia ta continua cuando tiene un soldao Español ya perde su camino na rio, ya puede le mira sama na vinta ta amarra su ancla na caña. El soldao ya pregunta con el barquero si cosa el nombre del lugar, pensaba el barquero ta pregunta el Español si cosa le ta hace. Ya contesta el ''"samuang".'' El soldao ya cree cay samuang el nombre del lugar.

El otro version cuando nuevo centuria grupo de antigua maritimo ta encabeza si Salingai Bongsu y el Pesquisa celebrado flore de jardin ta llama ''Jambangan'', ellos ta vela para na este estaba na imperio de [[Srivijaya]] para na direccion de Zamboanga, que ya renombra el Jardin de Asia.

Cuando na viaje, un grupo tambian tan viaje para apuera na este sudeste ya llega con este lugar que amo ahora el [[Sandakan]], el grupo ya llama con el lugar [[Jambangan]], el otro grupo tambian ya llega na lugar que amo tambian ahora el [[Siasi]] y ellos ya llama tambien con este lugar como ''Jambangan''.

==Gente==

'''Favor pulsa con este enlace del primero articulo [[Zamboangueño]].'''

Zamboangueño conocido tambien como Chavacano:

-El descendiente desde'l Cristiano preso que ya convertir los espanol y para ayuda defende el guarnicion del español([[Fort Pilar]], Ciudad de Zamboanga) y tambien para ayuda contra con el maga moro.
   
-El nativo Cristiano que tiene mezclao sanggre de los tribos; Subanon, Visayan(Ilonggo y Bisaya), Ilocano, Chino, Moro y sanggre español. porcausa de la interaccion de matrimonio dentro de los tribos mencionado, este ya causa nacer un nuevo tribo-se llamo "Tribo Zamboangueño"

==Idioma==

'''Favor pulsa con este enlace del primero articulo [[Chavacano]].'''

Zamboangueño conocido tambien como lenguaje Chavacano o lenguaje Chavacano de Zamobanga o como un Tribo Zamboangueño o Chavacano. ademas, conocido tambien como La española creolo de las Filipinas, que 80% de los palabras estaba na espanol y 20% de otras palabras estaba desde Subanon, Cebuano, Ilonggo, Sama-Bangingi, Tausug, Yakan, Portuguis, Quechua, Taino, Nauht'l, y Mexican-Indian. 

El lenguaje Zamboangueño, es uno tambien viejo lenguaje que hablando o ta conversa na entero mundo, que ya nacer de Juño 23, 1635 tiempo de la colonia de España en(Nuestra Senora La Virgen del Pilar, Fort Pilar, Ciudad de Zamboanga). ese tiempo tambien que el Fundacion del Zamboanga y de Los Chavacanos ya establece, y debe tambien conocido un simbolico como el "Dia de Los Chavacanos de Zamboanga.

El tribo Zamboangueño, ahoramente que puede tambien encontrar na maga lugares o dentro el Peninsula de Zamboanga, Ciudad de Isabela(Basilan), Municipalidad de Lamitan(Basilan), Cotabato, Davao y na otro parte del pais, y otras paises. segun, el lenguaje Zamboangueño o Chavacano de Zamboanga ta esta evolucionar pa siempre.

[[Category:Las Filipinas]]

[[bg:Замбоанга]]
[[ca:Zamboanga]]
[[ceb:Dakbayan sa Zamboanga]]
[[de:Zamboanga City]]
[[en:Zamboanga City]]
[[es:Zamboanga]]
[[fr:Zamboanga]]
[[gl:Zamboanga]]
[[id:Zamboanga City]]
[[ilo:Ciudad ti Zamboanga]]
[[it:Zamboanga]]
[[ja:サンボアンガ]]
[[lt:Zamboanga]]
[[nl:Zamboanga City]]
[[pam:Zamboanga Lakanbalen]]
[[pl:Zamboanga]]
[[pt:Zamboanga]]
[[ru:Замбоанга]]
[[sv:Zamboanga City]]
[[tl:Lungsod ng Zamboanga]]
[[vi:Zamboanga (thành phố)]]
[[war:Syudad han Zamboanga]]
[[zh:三宝颜]]
