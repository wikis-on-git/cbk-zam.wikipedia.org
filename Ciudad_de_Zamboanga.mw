[[Image:mapa del peninsula.png|frame|right|200px|Na punta y sur del Zamboanga Peninsula amo el Ciudad de Zamboanga]]

'''El Ciudad de Zamboanga''' es un primera clase y mas de urbanizado clase de [[ciudad]] na [[Filipinas]] y uno tambien de maga primero que ya tiene estato na pais. [http://www.zamboanga.com/news/Charter_of_Zamboanga_City_October_12_1936_Commonwealth_Act_Number_39.htm El Commonwealth Act No. 39] que ya firma el antes presidente [[Manuel L. Quezon]] na [[Palacio de Malacañang]] del [[12 de Octubre]], [[1936]] ya crea y ya establisi con este ciudad como un de estato clase de ciudad. El ciudad como se llama tambien el '''Orgullo de [[Mindanao]]''' y su palayaw como el '''Ciudad de Flores'''. Tambien llamao entre maga [[Zamboangueños]] como '''Zamboanga Hermosa'''.

El cumpleaño de este ciudad cada Octubre 12 amo tambien el fecha del fiesta del Pilar que ta celebra por el honor de santa patrona del ciudad, el '''[[Pilar|Nuestra Señora, La Virgen del Pilar de Zaragoza]]''' quien su estatua grabao arriba y imprente del [[Fuerza Pilar]], un fuerte de piedra - llamao tambien na su maga primera dia como el Fuerza Real de San Jose - que ya planta el maga Español, bajo principalmente con el Padre Jesuito [[Melchor de Vera]] del [[23 de Hunyo]], [[1635]] como un defensa contra con el maga moro pirata na [[Mindanao]]. El Ciudad de Zamboanga es uno de maga mas daan ciudad del Filipinas y el con todo que tiene mas herencia Español. Este ciudad tambien es uno de maga bien grande ciudad na entero mundo con 1,480 km² y [[28]] maga alreredor isla.

Hacegun con el censo del año [2000], el Zamboanga tiene populacion na mas o menos 601,794 de maga residente na mas o menos 177,152 de maga casa. Ahora esta tiempo, estimao que el ciudad tiene ya mas o menos un milyon de maga residente. Conforme, este el aca-[6] mas populao ciudad na entero nacion. Este ciudad esta centro del commercio y negocio, maga servicio de buen salud, y educacion na entero region de [[Weste Mindanao]]. Este ciudad tambien el sitio del [[Zamboanga City Special Economic Zone Authority]] (como se llama el Zamboecozone).

El maga residente o el maga [[Zamboangueños]] hablante un clase de unico  lenguaje de creollo como se llama [[Chabacano]] que un mezcla de [[Español]] y [[Cebuano|Cebuano o Bisaya]] y otro pa maga lenguaje local del Las Filipinas.

El Ciudad de Zamboanga tiene tres universidad: el [[Ateneo de Zamboanga University]], [[Western Mindanao State University]] - un universidad del estado, y el [[Universidad de Zamboanga]]. Con este ciudad tambien ya establisi el primero diocesis na [[Mindanao]]. El ahora [[Arsodiocesis de Zamboanga]] ya crea del año [[1910]] y ya hace subi con este como arsobispero del año [[1958]].

==Geografia==

===Locacion===

El ciudad es na sur y punta del [[Zamboanga Peninsula]], na isla de Mindanao. Este ciudad es [[460]] [[miles nautical]] [[sur]] de [[Manila]], [[365]] miles nautical [[norte-este]] de [[Kota Kinabalu]] na [[Malaysia]], y [[345]] miles nautical [[norte-este]] de Manado na [[Indonesia]]. Na [[weste]] de este ciudad amo el [[Mar de Sulu]], na este, el [[Golfo de Moro]], y na [[sur]], el [[Aprieto de Basilan]] y [[Mar de Celebes]. El ciudad es uno y media hora de lejos desde Manila por medio de [[eroplano]] y un hora de lejos tambien desde'l maga ciudad de [[Ciudad de Cebu|Cebu]] y [[Ciudad de Davao|Davao]].

===Clima===

El ciudad tiene natural y suave clase de clima con seco o mojado temporada - seco desde Noviembre hasta Mayo y mojao na otro maga mes del año.

El maga ciclon tropical o maga como se llama 'typhoon' ralo. Este por causa el ciudad afuera del 'typhoon belt'. El valor medio temperatura cerca na 27 °C o 80.6 °F y el cada año aguacerro es 1,362.01 mm.

===Maga Isla===
El Ciudad de Zamboanga City tiene 28 maga isla afuera del costa del su majoria tiera. Officialmente, este maga isla posecion del ciudad y bajo na poder del ciudad. Tiene de este maga isla, ocupado de gente; tiene, hende. El maga otro isla tambien, usando por el maga actividades como pesca y scuba. El maga isla de Santa Cruz es famoso por el su maga arena color rosas que considerao ralo na entero mundo. El maga isla rico na maga coral, marisco y vida de la mar. Mas de media del maga clase de marisco entero mundo hay puede encuntra na Mar de Sulu, alreredor de este maga isla. El maga isla amo el maga siguente:
<table><tr><td valign="top">
*Bacungan Island
*Baong Island
*Bobo Island
*Buguias Island
*Cabog Island
*Camugan Island
*Gatusan Island
*Great Santa Cruz Island 
*Kablingan Island
*Lambang Island
*Lamunigan Island
*Lapinigan Island
*Little Malanipa Island
*Little Santa Cruz Island
</td><td valign="top">
*Malanipa Island
*Panganaban Island
*Pangapuyan Island
*Pitas Island
*Sacol Island
*Salangan Island
*Sinunug Island
*Taguiti Island
*Tictabon Island
*Tigburacao Island
*Tumalutap Island
*Vilan Vilan Island
*Visa Island
*Vitali Island
</td></tr></table>
 
===Maga Barangay===
El Ciudad de Zamboanga tiene maga 98 [[barangay]]:
[[Image:Zambofinal large.jpg|thumb|right|200px| El mapa del Ciudad de Zamboanga y el locacion del su maga barangay]]<table><tr><td valign="top">
*Abong Abong 
*Arena Blanco 
*Ayala 
*Baliwasan 
*Baluno
*Boalan
*Bolong
*Buenavista
*Bunguiao
*Busay
*Cabaluay
*Cabatangan
*Cacao
*Calabasa
*Calarian
*Camino Nuevo
*Campo Islam
*Canelar
*Capisan
*Cawit
*Culianan
*Curuan
*Daap
*Dita
*Divisoria
*Dulian (Upper Bunguiao)
*Dulian (Upper Pasonanca)
*Guisao
*Guiwan
*Kasanyangan 
*La Paz
*Labuan
*Lamisahan
*Landang Gua
*Landang Laum
*Lanzones
*Lapakan
*Latuan (Curuan)
*Licomo
*Limaong
*Limpapa
*Lubigan
*Lumayang
*Lumbangan
*Lunzuran
*Maasin
*Malagutay
*Mampang
*Manalipa
*Mangusu 
</td><td valign="top">
*Manicahan
*Mariki
*Mercedes
*Muti
*Pamucutan
*Pangapuyan
*Panubigan
*Pasilmanta (Sacol Island)
*Pasobolong
*Pasonanca
*Patalon
*Putik
*Quiniput
*Recodo (formerly La Caldera)
*Rio Hondo
*Salaan
*San Jose Cawa-Cawa
*San Jose Gusu
*San Roque
*Sangali
*Sibulao (Curuan)
*Sinubong
*Sinunoc
*Sta. Barbara
*Sta. Catalina 
*Sta. Maria
*Sto. Niño
*Tagasilay
*Taguiti
*Talabaan
*Talisayan
*Talon-Talon
*Taluksangay
*Tetuan
*Tictapul
*Tigbalabag
*Tigtabon
*Tolosa
*Tugbungan
*Tulungatung
*Tumaga
*Tumalutab
*Tumitus
*Victoria
*Vitali
*Zambowood 
*Zone I
*Zone II
*Zone III
*Zone IV
</td></tr></table>


[[Category:Las Filipinas]]
[[ilo:Ciudad ti Zamboanga]]
[[nl:Zamboanga City]]
[[pl:Zamboanga (miasto)]]
[[tl:Lungsod ng Zamboanga]]
[[en:Zamboanga City]]
[[es:Ciudad de Zamboanga]]
