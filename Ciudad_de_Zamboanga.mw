{{Infobox lokasyon}} 
'''{{wikidata|label}}''' {{wikidata|property|P1879}} na provincia de [[{{wikidata|property|P131}}]], [[{{PH wikidata|country}}]]. Tiene este zona de {{wikidata|property|P2046}} kilometro cuadrado. 
Comporme del {{wikidata|qualifier|single|P1082|P585}} censo este tiene papulidad de {{wikidata|property|P1082}} personas y {{wikidata|property|P1538}} hogares. El designada codigo postal {{wikidata|property|P281}} y PSGC {{PH wikidata|PSGC}}.

Ciudad de Zamboanga uno también del maga primero que ya tene estado na país.[http://www.zamboanga.com/news/Charter_of_Zamboanga_City_October_12_1936_Commonwealth_Act_Number_39.htm El Commonwealth Act No. 39] que ya firma el antes presidente [[Manuel L. Quezon]] na [[Palacio de Malacañang]] del [[12 de Octubre]], [[1936]] ya crea y ya establece con este ciudad como un de estado clase de ciudad. El ciudad como se llama también el '''Orgullo de [[Mindanao]]''' y su palayao como el '''Ciudad de las Flores'''. También llamado entre maga [[Zamboangueños]] como '''Zamboanga Hermosa''' y '''Bella Zamboanga'''. Este tiempo, el gobierno local del ciudad ta promove con el ciudad na turismo como el '''Ciudad Latina de Asia.'''

El cumpleaño de este ciudad es cada Octubre 12 amo tambien el fecha del Fiesta del Pilar que ta celebra por el honor del Santa Patrona del Ciudad, el '''[[Pilar|Real Fuerza de Nuestra Señora La Virgen del Pilar de Zaragoza]]''' donde su estatua grabao arriba y enfrente del Fuerza Pilar, un fuerta de piedra - llamado tambien na su maga primera dia como el '''Fuerza de San Jose''' - que ya construi el maga Españoles, bajo principalmente con el Padre Jesuito [[Melchor de Vera]] del [[23 de Hunyo]], [[1635]] como un defensa contra con el maga moro piratas na [[Mindanao]]. El Ciudad de Zamboanga es uno de maga mas vieja ciudad en las Filipinas y el de todo tene mas herencia Hispanico. Este ciudad tambien es uno del maga bien grande ciudad na entero mundo con 1,480 km² y [[28]] maga alreredor isla.

Segun con el censo del año [[2000]], el Zamboanga tiene poblacion de mas o menos 601,794 de maga residentes na mas o menos 177,152 del maga casas. Ahora este tiempo, estimado que el ciudad tene ya mas o menos un millones de maga residentes. Conforme, este el aca-seis mas populado ciudad na entero nación. Este ciudad esta centro de commercio y negocio, maga servicios de buen salud, y educación na entero region de [[oeste Mindanao]]. Este ciudad también el sitio del [[Zamboanga City Special Economic Zone Authority]] (como se llama el Zambo Ecozone).

El maga residente o el maga [[Zamboangueños]] hablante un clase de unico  lenguaje criollo como se llama [[Chavacano de Zamboanga]] que 80% de su Ortografía desde idioma [[Castellano]] y 20% mezclado de otros idiomas astronesiano como [[Cebuano|Cebuano o Bisaya]],[[Ilonggo o Hiligaynon]], [[Subanon-Subanen]], [[Yakan]], [[Tausug]], [[Sama-Bangingi]], y también [[Portugis|Portugues]], [[Italiano]], [[Quechua]], [[Taino]], [[Nahautl]] y [[Mexican-Indian|Mexicano-Indiano]].

El Ciudad de Zamboanga tene tres universidades: el [[Ateneo de Zamboanga University]] (Universidad Ateneo de Zamboanga), [[Western Mindanao State University]] (Universidad Estado de Oeste Mindanao) - un universidad del estado, y el [[Universidad de Zamboanga]]. Con este ciudad tambien ya establece el primera diocesis na [[Mindanao]]. El ahora [[Arzodiocesis de Zamboanga]] ya crea del año [[1910]] y ya hace subi con este como arzobispero del año [[1958]].

==Demografía ==
{{Populasyon}}
==Geografía==

===Locación===

El ciudad es na sur y punta del [[Peninsula de Zamboanga]], na isla de Mindanao. Este ciudad es [[460]] [[miles de nautico]] [[sur]] de [[Manila]], [[365]] miles de nautico [[norte-este]] de [[Kota Kinabalu]] na [[Malaysia]], y [[345]] miles de nautico [[norte-este]] de Manado na [[Indonesia]]. Na [[oeste]] de este ciudad amo el [[Mar de Sulu]], na este, el [[Golfo de Moro]], y na [[sur]], el [[Aprieto de Basilan]] y [[Mar de Celebes]]. El ciudad es uno y media hora de lejos desde Manila por medio de [[aeroplano]] y un hora de lejos tambien desde'l maga ciudades de [[Ciudad de Cebu|Cebu]] y [[Ciudad de Davao|Davao]].

===Clima===

El ciudad tiene natural y suave clase de clima con seco o mojado temporada - seco desde Noviembre hasta Mayo y mojado na otro maga meses del año.

El maga ciclones tropical o maga como se llama 'tifon' ralo. Este por causa el ciudad es afuera del 'typhoon belt'. El calor medio temperatura cerca na 27 °C o 80.6 °F y el cada año aguacero es 1,362.01 mm.

===Maga Isla===
El Ciudad de Zamboanga tiene 28 maga islas fuera del costa de su mayoria terreno. Oficialmente, este maga islas es en posesion del ciudad y bajo na poder del ciudad. Tiene de estos maga islas, ocupado de gente; tiene, sin ocupado. El maga otro islas tambien, usando por el maga actividades como pesca y iscuba. El maga isla de Santa Cruz es famoso por su maga arena color rosas que considerando ralo na entero mundo. El maga islas rico na maga corales, marisco y vida de la mar. Mas de media del maga clase de marisco en el entero mundo hay puede encontra na Mar de Sulu, alreredor de este maga islas. El maga isla amo el maga siguente:
<table><tr><td valign="top">
*Isla de Bacungan
*Isla de Baong 
*Isla de Bobo
*Isla de Buguias
*Isla de Cabog
*Isla de Camugan
*Isla de Gatusan
*Isla de Santa Cruz Grande
*Isla de Kablingan
*Isla de Lambang
*Isla de Lamunigan
*Isla de Lapinigan
*Isla del Malanipa Pequeña
*Isla de Santa Cruz Pequeña
</td><td valign="top">
*Isla de Malanipa
*Isla de Panganaban
*Isla de Pangapuyan
*Isla de Pitas
*Isla de Sacol
*Isla de Salangan
*Isla de Sinunug
*Isla de Taguiti
*Isla de Tictabon
*Isla de Tigburacao
*Isla de Tumalutap
*Isla de Tumitus
*Isla de Vilan-Vilan
*Isla de Visa

</td></tr></table>

===Barangay===
El Ciudad de Zamboanga tiene 98 maga barangay:
[[Image:Zambofinal large.jpg|thumb|right|300px| El mapa del Ciudad de Zamboanga y el locacion del su maga barangay]]
{{columns-list|colwidth=15em|
*Abong-Abong 
*Arena Blanco 
*Ayala 
*Baliwasan 
*Baluno
*Boalan
*Bolong
*Buenavista
*Bunguiao
*Busay
*Cabaluay
*Cabatangan
*Cacao
*Calabasa
*Calarian
*Camino Nuevo
*Campo Islam
*Canelar
*Capisan
*Cawit
*Culianan
*Curuan
*Daap
*Dita
*Divisoria
*Dulian (Upper Bunguiao)
*Dulian (Upper Pasonanca)
*Guisao
*Guiwan
*Kasanyangan 
*La Paz
*Labuan
*Lamisahan
*Landang Gua
*Landang Laum
*Lanzones
*Lapakan
*Latuan (Curuan)
*Licomo
*Limaong
*Limpapa
*Lubigan
*Lumayang
*Lumbangan
*Lunzuran
*Maasin
*Malagutay
*Mampang
*Manalipa
*Mangusu 
*Manicahan
*Mariki
*Mercedes
*Muti
*Pamucutan
*Pangapuyan
*Panubigan
*Pasilmanta (Sacol Island)
*Pasobolong
*Pasonanca
*Patalon
*Putik
*Quiniput
*Recodo (formerly La Caldera)
*Rio Hondo
*Salaan
*San Jose Cawa-Cawa
*San Jose Gusu
*San Roque
*Sangali
*Sibulao (Curuan)
*Sinubong
*Sinunoc
*Sta. Barbara
*Sta. Catalina 
*Sta. Maria
*Sto. Niño
*Tagasilay
*Taguiti
*Talabaan
*Talisayan
*Talon-Talon
*Taluksangay
*Tetuan
*Tictapul
*Tigbalabag
*Tictabon
*Tolosa
*Tugbungan
*Tulungatung
*Tumaga
*Tumalutab
*Tumitus
*Victoria
*Vitali
*Zambowood 
*Zone I
*Zone II
*Zone III
*Zone IV
}}

==Historia de Zamboanga==

Este historia de Zamboanga ya influencia na tradicion de ''[[Sama]]'' conocimiento na origen el nombre de Zamboanga. El uno ta relata na caña largo y el otro na flores de jardin.

El uno version ta habla que el nombre Zamboanga ya saca na palabra ''"samuang"'' que na [[Sama vernaculo]], querer decir rempuja el caña para na agua lodo con el vinta o canoa. Este caña ta dale vuelo, jendeh na necesita ancla. Si esta para cree, este es uno del maga historia clasicos, el historia ta continua cuando tiene un soldao Español ya perde su camino na rio, ya puede le mira sama na vinta ta amarra su ancla na caña. El soldao ya pregunta con el barquero si cosa el nombre del lugar, pensaba el barquero ta pregunta el Español si cosa le ta hace. Ya contesta el ''"samuang".'' El soldao ya cree cay samuang el nombre del lugar.

El otro version cuando nuevo centuria grupo de antigua maritimo ta encabeza si Salingai Bongsu y el Pesquisa celebrado flore de jardin ta llama ''Jambangan'', ellos ta vela para na este estaba na imperio de [[Srivijaya]] para na dirección de Zamboanga, que ya renombra el Jardin de Asia.

Cuando na viaje, un grupo también tan viaje para afuera na este sudeste ya llega con este lugar que amo ahora el [[Sandakan]], el grupo ya llama con el lugar [[Jambangan]], el otro grupo también ya llega na lugar que amo también ahora el [[Siasi]] y ellos ya llama también con este lugar como ''Jambangan''.

==Gente==

'''Favor pulsa con este enlace del primero articulo [[Zamboangueño]].'''

Zamboangueño conocido tambien como Chavacano:

-El descendiente desde'l Cristiano preso que ya convertir los espanol y para ayuda defende el guarnicion del español([[Fort Pilar]], Ciudad de Zamboanga) y tambien para ayuda contra con el maga moro.
   
-El nativo Cristiano que tiene mezclao sangre de los tribos; Subanon, Visayan(Ilonggo y Bisaya), Ilocano, Chino, Moro y sangre español. por causa de la interaccion de matrimonio dentro de los tribos mencionado, este ya causa nacer un nuevo tribo-se llamo "Tribo Zamboangueño"

==Idioma==

'''Favor pulsa con este enlace del primero articulo [[Chavacano]].'''

Zamboangueño conocido también como lenguaje Chavacano o lenguaje Chavacano de Zamboanga o como un Tribo Zamboangueño o Chavacano. ademas, conocido también como La española criollo de las Filipinas, que 80% de los palabras estaba na español y 20% de otras palabras estaba desde Subanon, Cebuano, Ilonggo, Sama-Bangingi, Tausug, Yakan, Portuguis, Quechua, Taino, Nauht'l, y Mexican-Indian. 

El lenguaje Zamboangueño, es uno también viejo lenguaje que hablando o ta conversa na entero mundo, que ya nacer de Juño 23, 1635 tiempo de la colonia de España en (Nuestra Señora La Virgen del Pilar, Fort Pilar, Ciudad de Zamboanga). Ese tiempo también que el Fundación del Zamboanga y de Los Chavacanos ya establece, y debe también conocido un simbolico como el "Dia de Los Chavacanos de Zamboanga".

El tribo Zamboangueño, ahoramente que puede también encontrar na maga lugares o dentro el Peninsula de Zamboanga, Ciudad de Isabela (Basilan), Municipalidad de Lamitan (Basilan), Cotabato, Davao y na otro parte del país, y otras países. Según, el lenguaje Zamboangueño o Chavacano de Zamboanga ta esta evolucionar pa siempre.

== Maga Medio de Comunicacion ==
*[[DXEO]] 567 (Eagle Broadcasting Corporation)
*[[DXHF]] 684 (Audiovisual Communicators)
*[[DXOX-AM]] (Formerly DXSC-AM) 819 (Audiovisual Communicators, Inc. Southern Philippines Mass Communications)
*[[DXZH]] 855 (Philippine Broadcasting Corporation)
*[[DXYZ]] 963) (Sonshine Media Network International)
*[[DXXX-AM]] 1008 (Radio Philippines Network)
*[[DXAK-AM]] 1080 (Pacific Broadcasting System)
*[[DXAS-AM]] 1116 (Far East Broadcasting Corporation)
*[[DXMR]] 1170 (Philippine Broadcasting Service)
*[[DXZB-AM]] 1242 (Mareco Broadcasting Network)
*[[DXRC-AM]] 1287 (Radio GMA Network)
*[[DXDF]] ACI Kafa Radyo 1332 (Audiovisual Communicators, Inc.)
*[[DXVP]] 1467 (Roman Catholic Archdiocese of Zamboanga)
*[[DXOJ-AM]] 1503 (Mareco Broadcasting Network)
*[[DXOA]] 1602 (Crusaders Broadcasting System/Mareco Broadcasting Network)

== Maga referencias ==
{{reflist}}

==Enlaces externos==
* [https://www.philatlas.com/ PhilAtlas.com]
* [https://web.archive.org/web/20120413163013/http://www.nscb.gov.ph/activestats/psgc/default.asp Philippine Standard Geographic Code]
* [https://web.archive.org/web/20161010201809/http://www.blgs.gov.ph/lgpmsv2/cmshome/index.php?pageID=23 Local Governance Performance Management System]
*{{PH wikidata|website}}
{{commonscat|Zamboanga City}}

[[category:Las ciudades na Filipinas]]
