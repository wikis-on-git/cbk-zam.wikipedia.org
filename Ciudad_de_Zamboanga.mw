[[Image:mapa del peninsula.png|frame|right|200px|Na punta y sur del Zamboanga Peninsula amo el Ciudad de Zamboanga]]

'''El Ciudad de Zamboanga''' es un primera clase y mas de urbanizado [[ciudad]] na [[Filipinas]] y uno de maga primero con estato clase de ciudad na pais. [http://www.zamboanga.com/news/Charter_of_Zamboanga_City_October_12_1936_Commonwealth_Act_Number_39.htm El Commonwealth Act No. 39] que ya firma el antes presidente [[Manuel L. Quezon]] na [[Palacio de Malacañang]] del [[12 de Octubre]] [[1936]] ya crea y ya establisi con este ciudad como un de estato clase de ciudad. El ciudad como se llama tambien el '''Orgullo de [[Mindanao]]''' y su palayaw como del '''Ciudad de Flores'''. Tambien llamao del maga [[Zamboangueños]] como '''Zamboanga Hermosa'''.

El cumpleaño del de este ciudad cada Octubre 12 amo tambien el fecha del fiesta del Pilar que ta celebra por el honor de santa patrona del ciudad, el '''[[Pilar|Nuestra Señora, La Virgen del Pilar de Zaragoza]]''' donde su estatua grabao arriba imprente del [[Fuerza Pilar]], un fuerza de piedra que ya planta el maga Español,  principalmente el Padre Jesuito [[Melchor de Vera]], del [[23 de Hunyo]] [[1635]] como un defensa contra con el maga moro pirata na [[Mindanao]]. El Ciudad de Zamboanga es uno de maga viejo ciudad del Filipinas y el con todo que tiene mas herencia Español. Este ciudad tambien es uno de maga bien grande ciudad na entero mundo con 1,480 km² y [[28]] maga alreredor isla.

[[Image:mapa del pueblo.jpg|frame|center|200px|El mapa del pueblo de Ciudad de Zamboanga]]
