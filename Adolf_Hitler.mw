[[Dossia:Bundesarchiv Bild 183-H1216-0500-002, Adolf Hitler.jpg|thumb|250px|Adolf Hitler]]'''Adolf Hitler''' (Nasido en [[Braunau am Inn|Branau]], [[Imperio Ostro-Madjar|Ostria-Madjaristan]], 20 de [[Avril]] de 1889 – muerto en [[Berlin]], [[Almania]], 30 de [[Avril]] de 1945), era un político almán de orijin [[Ostria|ostriano]], líder, ideólogo i myémbro orijinal del [[Partido Nasionalsozialista Alman de los Lavorantes|Partido Nazi]] (''Nationalsozialistische Deutsche Arbeiterpartei'' — NSDAP) ke establesió una rejima [[Nazi|nasionalsozialista]] en [[Almania]] entre los anyos 1933 i 1945, konosido komo el [[Tresér Reich]]. Durante estos anyos, fue Kanzilyer Imperial (Reichskanzler) de [[Jenero]] de 1933 a [[Avril]] de 1945, Shefe de Estado (Führer und Reichskanzler) de 1934 a [[Avril]] de 1945 i Komandante Supremo de las huérsas armadas almanas durante la [[Sigunda Gerra Mondiala]] de [[Septembre]] de 1939 a [[Avril]] de 1945.

La su idelolojiya, la kuala kavzó direktamente la [[Sigunda Gerra Mondiala]] i el dezvelopamyénto del [[Olokósto]], tinía komo baza una serie de aspektos de tipo visyonario ke no puedia negosiarsen: eliminar a todo el [[pueblo djudio]], kriar un "espasio vital" kon el buto de garantisar el futuro de [[Almania]], la superioridad de la rasa Aria i la gerra eterna komo ley basika de la egzistensia umana<ref>Cf. Ian Kershaw, «Hitler y la singularidad del nazismo», en ''Hitler, los alemanes y la Solución Final'', págs. 564-565. {{es}}</ref> .
