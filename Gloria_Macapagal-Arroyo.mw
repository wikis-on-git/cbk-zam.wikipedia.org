[[Image:GMArroyo.jpg|frame|right|200px|Presidenta Gloria Macapagal-Arroyo]]
<b>Gloria Macapagal-Arroyo</b> (Nacimiento: [[5 de Abril]], [[1947]] na San Juan, [[Metro Manila]]), el aca-14 y presentamente Presidenta de las Filipinas (electado del año [[2004]]). Ele es el segundo mujer presidenta despues con [[Corazon Aquino]]. Ele es el hija del antes presidente [[Diosdado Macapagal]]. Casao con [[Jose Miguel Arroyo]] del año [[1968]].

Antes ya queda presidenta, si Arroyo es el primero mujer vice-presidenta. Ele ya subi na posicion como presidenta del año [[2001]] por medio del [[EDSA II]] cuando ya quita con [[Joseph Estrada]] na poder na medio de maga acusacion de corrupcion. Con Arroyo ya electa del eleccion 2004 donde ya perde el actor [[Fernando Poe Jr.]].
 
Del año [[2005]] el Forbes magasin ya selecta con Arroyo como el aca-cuatro bien poderoso mujer na entero mundo.

Por el su educacion elementaria y segundaria, si Arroyo ya atende escuela na [[Convento de la Asunción]]. Ele ya gradua como valedictorian na clase del año [[1964]]. Despues, si Arroyo ya atende escuela na [[Georgetown University]] con el prestigioso [[Walsh School of Foreign Service]] na [[Washington D.C.]] donde ya queda si [[Bill Clinton]], el antes Presidente del Estados Unidos, su compañero de clase y donde si Arroyo conforme na lista del decano. Si Arroyo, despues, ya gradua magna cum laude con el titulo Bachiller de Artes en Economia na [[Assumption College]] del año [[1968]]. Aquel mismo año, ya casa si Arroyo con el un abogado y negociante de [[Negros Occidental]] Jose Miguel Arroyo. Tiene ellos dos niños y unica hija: [[Juan Miguel Arroyo|Juan Miguel]] (nacimiento: [[1969]]), Evangelina Lourdes (nacimiento: [[1971]]) y Diosdado Ignacio Jose Maria (nacimiento: [[1974]]).

Si Arroyo ya porsigui alto estudio y del año [[1978]], ya gradua Maestro de Economia desde'l [[Ateneo de Manila University]] y del año [[1985]], Doctor de Economia desde'l [[Universidad de las Filipinas]]. Desde [[1977]] hasta [[1987]], si Arroyo ya ensiña na maga diferente escuela y ya obtene maga diferente posicion hasta ele ya queda presidenta del Departamento de Economia na Assumption College.

Del año [[1987]], si Arroyo ya trabaja como ayudanta del secratario del Departamento de Negocio y Industria. Dos años despues, ele ya queda bajo secretario del departamento y director ejecutivo tambien del Garments and Textile Export Board donde subido el crecimiento del industria de tela. 

Ya electa con Arroyo como senadora del año [[1992]] y [[1995]]. Como Senadora, Si Arroyo ya escribi mas de 400 maga como se llama na Ingles 'bill' o proyecto de ley donde 55 de estos ya queda ley de importancia economia incluyendo el Anti-Sexual Harassment Law, el Indigenous People's Rights Law y el Export Development Act.

Año [[1998]] cuando con Arroyo ya electa como vice-presidenta de presidente Joseph Estrada y secretaria del bien estar y desarollo del administracion Estrada.

==Enlace External==  	 
*[http://www.gloria-arroyo.com Gloria Arroyo]
*[http://www.gov.ph El Official Webpagina del Govierno de las Filipinas]
 
[[Category:Las Filipinas]]
[[Category:Historia de Las Filipinas]]
[[Category:Maga Presidente de Las Filipinas]]

[[ar:غلوريا ماكاباغال أرويو]]
[[bg:Глория Макапагал-Оройо]]
[[br:Gloria Macapagal-Arroyo]]
[[de:Gloria Macapagal Arroyo]]
[[el:Γκλόρια Αρόγιο]]
[[en:Gloria Macapagal-Arroyo]]
[[es:Gloria Macapagal-Arroyo]]
[[et:Gloria Macapagal-Arroyo]]
[[fi:Gloria Macapagal-Arroyo]]
[[fr:Gloria Macapagal-Arroyo]]
[[gl:Gloria Macapagal-Arroyo]]
[[ia:Gloria Macapagal-Arroyo]]
[[id:Gloria Macapagal-Arroyo]]
[[ilo:Gloria Macapagal Arroyo]]
[[io:Gloria Macapagal-Arroyo]]
[[it:Gloria Macapagal-Arroyo]]
[[ja:グロリア・アロヨ]]
[[la:Gloria Macapagal-Arrugia]]
[[lt:Gloria Macapagal-Arroyo]]
[[ms:Gloria Macapagal-Arroyo]]
[[nl:Gloria Macapagal-Arroyo]]
[[no:Gloria Macapagal-Arroyo]]
[[pam:Gloria Macapagal-Arroyo]]
[[pl:Gloria Macapagal-Arroyo]]
[[pt:Gloria Macapagal-Arroyo]]
[[ru:Арройо, Глория Макапагал]]
[[sv:Gloria Arroyo]]
[[tl:Gloria Macapagal-Arroyo]]
[[vi:Gloria Macapagal-Arroyo]]
[[zh:格洛丽亚·阿罗约]]
