[[Image:GMArroyo.jpg|frame|right|Presidente Gloria Macapagal-Arroyo]]
<b>Gloria Macapagal-Arroyo</b> (Nacimiento: [[5 de Abril]], [[1947]] na San Juan, [[Metro Manila]]), el aka 14 y presentamente Presidente del Filipinas (electado del año [[2004]]). Ele el segundo mujer presidente despues con [[Corazon Aquino]]. Ele el hija del antes presidente [[Diosdado Macapagal]]. Casao con [[Jose Miguel Arroyo]] del año [[1947]].

Antes ya queda presidente, si Arroyo el una mujer vise presidente. Ele suvi na posicion como presidente del año [[2001]] por medio del [[EDSA II]] cuando ya quita con [[Joseph Estrada]] na poder na medio de maga acusacion de corrupcion. Con Arroyo ya electa del eleccion 2004 donde ya perde el actor [[Fernando Poe Jr.]].
 
Del año [[2005]] el Forbes magasin ya selecta con Arroyo como el aka cuatro bien poderoso mujer na entero mundo.

Por el su educacion elementaria y segundaria, si Arroyo ya atende escuela na [[Convento de la Asunción]]. Ya gradua ele como valedictorian del clase del año [[1964]]. Despues, si Arroyo ya atende escuela na [[Georgetown University]] con el prestigioso [[Walsh School of Foreign Service]] na [[Washington D.C.]] donde ya queda si [[Bill Clinton]], el antes Presidente del Estados Unidos, su compañero de clase y donde si Arroyo conforme na lista del deán. Si Arroyo, despues, ya gradua magna cum laude con el titulo Bachiller de Artes na Economia na [[Assumption College]] del año [[1968]]. Aquel mismo año, ya casa si Arroyo con el un abogado y negociante de [[Negros Occidental]] Jose Miguel Arroyo. Tienne ellos dos niños y unica hija: [[Juan Miguel Arroyo|Juan Miguel]] (nacimiento: [[1969]]), Evangelina Lourdes (nacimiento: [[1971]]) y Diosdado Ignacio Jose Maria (nacimiento: [[1974]]).

Si Arroyo ya pursige alto estudio y del año [[1978]], ya gradua Maestro de Economia desdel [[Ateneo de Manila University]] y del año [[1985]], Doctor de Economia desdel [[Universidad of the Philippines]]. Desde [[1977]] hasta [[1987]], si Arroyo ya ensiña na maga diferente escuela y posicion hasta ya queda ele presidente del Departamento del Economia
na Assumption College.

Del año [[1987]], si Arroyo ya trabaja como ayudante del secratario del Departamento de Negocio y Industria. Dos años despues, ele ya queda bajo secretario del departamento y director executivo tambien del Garments and Textile Export Board donde suvido el crecimiento del industria de tela. 

Ya electa con Arroyo como senador del año [[1992]] y [[1995]]. Como Senadora, Si Arroyo ya escribi mas de 400 maga como se llama na Ingles 'bill' donde 55 de este ya queda lei de importancia economia incluido el Anti-Sexual Harassment Law, el Indigenous People's Rights Law y el Export Development Act.

Año [[1998]] cuando con Arroyo ya electa como vise presidente del presidente Joseph Estrada y secretario del bienestar y desarollo del administracion Estrada.
