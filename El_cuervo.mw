El Cuervo

Aqui na Australia yo ya encontra,
mucho cosa que yo ta admira.

Fresco ambiente flores pintoresco,
pajaro cantor, casa de ladrillo,
Y tierra bella.

Desde ya llega yo, el pajaro negro
ta canta mientras ta vula.

Cada mañana mucho ta posa na techo,
na mga rama masqui na veranda.

Si ilos ta baja, alrededor ta mira 
y ta miña el cabeza.

Como tiene ta busca y siguro 
ta saluda numas con el nuevo visita.

Ademas de este, maravilloso cantor, 
ta gusta tambien yo el arbol de Jacaranda
con flores azul-lila.

Na rama de este . . . siempre ta posa 
el mga pajaro que ta trai sin igual alegria.
