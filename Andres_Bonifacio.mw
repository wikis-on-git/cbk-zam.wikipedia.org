<!--Kung mali pa rin ang salin, pakitama na lang siya. Salamat talaga.-->
{{Stub}}

Si '''Andres Bonifacio y Castro''' (30 de noviembre de [[1863]] – 10 de mayo de [[1897]]) ya es un lider del revolucion na [[Filipinas]] contra del [[España|español]] colonial gobierno, que ya es el primero revolucion na Asia contra un europeo colonial gobierno. En 1892, ya fundi<!--What is the equivalent of the Spanish reflexive in Chabacano?--> el secreto revolucionario sociedad ''el [[Katipunan]]'', que maga adelante, ya convirti en el base del revolucionario ejercito del maga filipino. 

Nacido na un pobre familia del Manila en 1863, si Bonifacio ya es uno del maga lider del Katipunan. El su postura ya es muy radical y ya es partidario del armada acción contra el maga español. Ya inflama el indígena masa y ya incita el su maga seguidor na que el inicia un rebelión contra del maga «kastila». Cuando si [[José Rizal]] ya crea el [[Liga Filipina]], en 1892, si Bonifacio ya es uno del maga poco integrant que no ya acepta el pacífica vision de Rizal.

Na Bonifacio ya apoda el titulo de “Supremo” del Katipunan, y más adelante, ele ya logra establece un revolucionario gobierno (''Pamahalaang Mapaghimagsik''). 

El 23 de agosto de 1896 ya sucede “el Grito de Balintawak”, un reunion del maga miembro del Katipunan na Balintawak donde que ellos ya adopta el decisión de levanta en armas al grito de “¡Viva Filipinas!” “¡Viva el Katipunan!”. El día 25 de agosto ya ocurri el maga primero armado conflicto. Cuando el maga revolucionario ya efectua un elección para el naciente republica na [[Tejeros (Cavite)|Tejeros]], si Aguinaldo ya es electo como Presidente, mientras si Bonifacio como Director del Interior. Si Bonifacio y el su faccion del maga “Magdiwang” ya enfrenta contra el otro facción, el maga “Magdalos”, dirigido por [[Emilio Aguinaldo]] cuando el maga Magdalos ya lanza un campaña de desprestigio contra Bonifacio, que ya esta considera no apto para el cargo. Si Bonifacio ya respondi en vía del desafia el legalidad del eleccion y del rechaza el maga resultado del mismo. Ya estalla un escaramuza, donde que si Procopio (hermano de Andres) resulto herido. Luego, si Bonifacio y el su maga seguidor ya fuga del sitio, pero si Bonifacio y el su hermano ya es capturado. Ellos ya esta someti, junto con el su hermano, na un juicio delante del Concilio de Guerra, donde ellos ya es hallado maga culpable de sedicion y traición y condenado a muerte. Ellos ya es ejecutado, bajo un administrativo orden, por el maga fuerza de Aguinaldo el día 10 de mayo, 1897, en el bosque del monte Buntis de Cavite.

[[Category:Filipinas]]

<!--Other languages-->

[[en:Andrés Bonifacio]]
[[es:Andrés Bonifacio]]
[[fr:Andrés Bonifacio]]
[[ia:Andres Bonifacio]]
[[ilo:Andres Bonifacio]]
[[ja:アンドレス・ボニファシオ]]
[[la:Andreas Bonifacio]]
[[no:Andres Bonifacio]]
[[sv:Andrés Bonifacio]]
[[tl:Andres Bonifacio]]
